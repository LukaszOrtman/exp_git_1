


Poniżej znajdziesz wybrane przeze mnie najciekawsze kierunki oferowane
przez PLL LOT z warszawskiego lotniska im. Fryderyka Chopina, w gorącym
„sylwestrowym” okresie. Ceny za połączenia rozpoczynają się od 274 PLN.
Bez dodatkowych opłat polecisz z samym bagażem podręcznym i przedmiotem osobistym.

Filip Rózga z Cracovii to jeden z czterech piłkarzy, którzy kilka dni temu uczestniczyli
w skandalu reprezentacji Polski U-17. Jego fatalne zachowanie skomentował Jacek Zieliński.
- Popełnił błąd, ale nie zamierzamy go skreślać. Teraz wszystko zależy od niego - m.in.
powiedział trener Cracovii, cytowany przez Grzegorza Wojtowicza, dziennikarza PAP.

Reprezentacja Polski U-17 przygotowuje się do mistrzostw świata, które odbędą się w Indonezji.
Na kilka dni przed rozpoczęciem turnieju w kadrze wybuchł wielki skandal. Czterech piłkarzy
zostało bowiem przyłapanych wieczorem na spożywaniu alkoholu. Wszyscy w nocy wymknęli się z hotelu
i znaleziono ich w pobliskim barze. Byli to: Filip Rózga (Cracovia), Oskar Tomczyk, Filip Wolski
(obaj Lech Poznań) oraz Jan Łabędzki (ŁKS Łódź). Decyzją PZPN wszyscy zostali odsunięci od drużyny
narodowej.

- Filip Rózga został przesunięty do zespołu juniorów, będzie też pracował jako wolontariusz z dziećmi
w Szpitalu Uniwersyteckim. Popełnił błąd, ale nie zamierzamy go skreślać. Teraz wszystko zależy od niego
- powiedział Jacek Zieliński. Jego wypowiedź zacytował Grzegorz Wojtowicz, dziennikarz Polskiej Agencji
Prasowej na swoim profilu na Twitterze.

Trzy dni temu Cracovia wydała oświadczenie na temat zachowania swojego młodego piłkarza.
- Nasz Klub w pełni popiera decyzję sztabu reprezentacji Polski do lat 18, a także Polskiego Związku
Piłki Nożnej. Zachowanie, za jakie zawodnicy zostali odsunięci z kadry, jest niegodne piłkarzy
reprezentujących Polskę na dużym międzynarodowym turnieju, jakim są Mistrzostwa Świata do lat 17. Było
to też zdarzenie, które mocno narusza zasady, jakimi kierować powinien się jakikolwiek piłkarz.
Profesjonalizmu i właściwego podejścia do sportu uczymy w naszej Akademii od najmłodszych lat i zdarzenie,
którego uczestnikiem był także piłkarz Pasów, jest takim, które wymaga potępienia. Po powrocie Filipa
Rózgi do Polski zapowiadamy wyciągnięcie surowych konsekwencji - czytamy na oficjalnej stronie klubowej
Cracovii.

To nie pierwszy raz, gdy piłkarze kadry U-17 zostali przyłapani na piciu alkoholu. Podobna sytuacja miała miejsce we wrześniu ubiegłego roku podczas Pucharu Syrenki. Wtedy z zespołu zostali usunięci Mikołaj Tudruj i Michał Matys - pisał Sport.pl.
W ostatnim czasie reprezentacja Polski U-17 radziła sobie bardzo dobrze. Na tegorocznych mistrzostwach Europy awansowała do półfinału turnieju, w którym przegrała po pasjonującym starciu 3:5 z Niemcami.